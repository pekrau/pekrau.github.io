---
title: 'Kent Nagano: Brittens War Requiem'
link: https://kraulis.wordpress.com/2013/11/24/kent-nagano-brittens-war-requiem/
name: kent-nagano-brittens-war-requiem
date: 2013-11-24
---
[Kent Nagano](http://en.wikipedia.org/wiki/Kent_Nagano) dirigerade [Göteborgs Symfoniker](http://www.gso.se/sv) i uppförandet av [Benjamin Brittens](http://en.wikipedia.org/wiki/Benjamin_Britten) [War Requiem](http://en.wikipedia.org/wiki/War_Requiem) 22 november 2013. Verket skrevs för firandet av återuppbyggandet av Coventrys katedral 1962, och är en hyllning till de döda i både det första och andra världskriget.

Jag hade inte lyssnat in mig på verket i förhand, men det var uppenbart att detta framförandet var av högsta klass. Spänningen, de kusliga stämningarna, och ett avslut med ett litet, litet hopp om ljusning, allt var ypperligt.

En av de medverkande i den gosskör som sjöng klockrent i fjärran, utanför scenen, berättade efter konserten att Kent Nagano hade varit mycket enveten under repetitionerna. **Allt skulle vara perfekt. Vilket ledde till att han fick namnet "Kent Noggranno" av körens medlemmar.** Åhörarna i den fullsatta konsertsalen visade med en lång stående applåd att det var mödan värt.

