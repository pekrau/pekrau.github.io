---
categories:
- name: kultur
  value: Kultur
- name: politik
  value: Politik
- name: stadsbyggnad
  value: Stadsbyggnad
date: '2013-09-11'
link: https://kraulis.wordpress.com/2013/09/11/cirkus-opera-del-1/
name: cirkus-opera-del-1
path: /2013/09/11/cirkus-opera-del-1/
tags:
- name: opera
  value: opera
title: 'Cirkus Opera: del 1'
type: post
---
Kultur­minister Lena Adelsohn Liljeroth har, förhoppningsvis omedvetet, utfärdat en förbannelse mot Stockholm. Hon har meddelat att regeringen tänker satsa 2 miljarder kronor på en ombyggnad av Kungliga Operan i Stockholm, vilket [Björn Wiman rapporterar om](http://www.dn.se/kultur-noje/kronikor/bjorn-wiman-for-tva-miljarder-kronor-kan-operakonsten-antligen-fa-nytt-spelrum/) i Dagens Nyheter 11 september 2013.

**Jag kanske är cynisk, men är det inte uppenbart vilken cirkus detta kommer att bli?** Tänk er alla arkitekttävlingar vilkas samtliga förslag kommer att dömas ut med fraser som "sticker ut för mycket", "passar inte in", "inte anpassat till omgivningarna". Kvar blir det mest slätstrukna förslaget som tänkas kan, och som inte tillfredsställer någon utom stadsbyggnadsstofilerna. Om det ens blir något.

**Men låt mig fantisera**: En lösning där man gör en ordentlig påbyggnad som syns rejält. Som förmodligen innebär att Operakällaren får flytta. Med en framhävd kontrastverkan mellan det gamla och det nya kan vi få en underbar syntes som höjer hela området. **Kanske en glittrande glaskropp som sträcker sig ut över vattnet utan att bryta vattenytan?** Och om sedan en förlupen dynamitsalva samtidigt råkar spränga bort Strömbron, så skulle lyckan vara fullständig!

Men om man ska vara litet mer realist, så har vi just bevittnat del 1 i cirkus Opera...

