---
title: Mattias Goldmanns obegripliga lättsinne om invandringen
link: https://kraulis.wordpress.com/2015/10/24/mattias-goldmanns-obegripliga-lattsinne-om-invandringen/
name: mattias-goldmanns-obegripliga-lattsinne-om-invandringen
date: 2015-10-24
---
Mattias Goldmann, VD för den gröna och liberala tankesmedjan [Fores](http://fores.se/), twittrade igår fredag 23 oktober 2015 en tweet som sedermera försvann innan jag hann ta en bild av den. Idag lördag 24 oktober återkom en modifierad variant av den:

[![Mattias-Goldmann-tre-per-svensk-1](/files/mattias-goldmann-tre-per-svensk-1.png)](/posts/mattias-goldmann-tre-per-svensk-1.png)



Imorse lördag <del>Igår fredag</del> skickade jag följande fråga till Goldmann:

[![Mattias-Goldmann-min-fraga](/files/mattias-goldmann-min-fraga.png)](/posts/mattias-goldmann-min-fraga.png)

På den frågan fick jag då inget svar.

Senare idag lördag satte diskussionen igång mellan Hanif Bali (moderat riksdagsman) och Mattias Goldmann, och jag ställde min fråga igen. Den här gången fick jag ett slags svar:

[![Mattias-Goldmann-tre-pa-en](/files/mattias-goldmann-tre-pa-en.png)](/posts/mattias-goldmann-tre-pa-en.png)

Men på den följdfrågan fick jag inget svar, åtminstone inte hittills.

Under tiden har twitter-debatten gått vidare mellan Bali, Goldmann och några andra personer. Här är några nedslag, det hela blev ganska förvirrat, som det plägar på Twitter:

[![Mattias-Goldmann-27-milj](/files/mattias-goldmann-27-milj.png)](/posts/mattias-goldmann-27-milj.png)

[![Mattias-Goldmann-mycket-fler](/files/mattias-goldmann-mycket-fler.png)](/posts/mattias-goldmann-mycket-fler.png)

[![Mattias-Goldmann-155-vs-194-lander](/files/mattias-goldmann-155-vs-194-lander.png)](/posts/mattias-goldmann-155-vs-194-lander.png)

[![Mattias-Goldmann-sansa-debatten](/files/mattias-goldmann-sansa-debatten.png)](/posts/mattias-goldmann-sansa-debatten.png)

**Och här blir jag riktigt deprimerad. Goldmann slänger ur sig att han "tror" Sverige kan ta emot tre flyktingar per vuxen svensk, alltså sådär en 23 miljoner. På min fråga vad han menar och hur han resonerar, så säger han något om "tankevända". Och så avrundar han med att tycka att "vi måste alla sansa debatten"! Jag blir mållös.**

Sverige står inför större utmaningar än vad många inser. Med den stora tillströmning av flyktingar som sker nu och förmodligen kommer att fortsätta ett bra tag till, så är det uppenbart att Sverige som välfärdsstat kommer att slå i ett antal kapacitetstak. Boende, lärare, skolor, socialsekreterare, alla möjliga offentliga funktioner utsätts redan för stor stress. Det kommer förmodligen att bli värre. Det är uppenbart att Sveriges innevånare på ett eller annat sätt kommer att påverkas av dessa påfrestningar.

Förvisso är det så att ett samhälle som det svenska har en stor dynamik, så att det på sikt kan åstadkomma tillväxt och stora förändringar. Men därifrån är steget stort till att "tro" att "vi kan ta emot tre flyktingar per vuxen svensk". Och om man sedan inte förmår förklara hur man tänker, då har man gått över gränsen för det intellektuella lättsinnet.

Kanske kan Mattias Goldmann förklara hur han tänker. Vad vet jag. Men han har just gjort sin tankesmedja en stor björntjänst. Hur ska man kunna ta Fores på allvar om dess VD handskas med frågan om flyktingar och invandring på detta sättet?

**Vi står inför mycket stora påfrestningar, men också möjligheter, för det svenska samhället. Allra minst då kan man ägna sig åt obegripligt lättsinne i debatten.**

