---
categories:
- name: kultur
  value: Kultur
date: '2014-01-24'
link: https://kraulis.wordpress.com/2014/01/24/harding-och-gerhaher-gustav-mahler/
name: harding-och-gerhaher-gustav-mahler
path: /2014/01/24/harding-och-gerhaher-gustav-mahler/
tags:
- name: christian-gerhaher
  value: Christian Gerhaher
- name: daniel-harding
  value: Daniel Harding
- name: gustav-mahler
  value: Gustav Mahler
title: 'Harding och Gerhaher: Gustav Mahler'
type: post
---
I Berwaldhallen 24 jan 2014 sjöng [Christian Gerhaher](http://en.wikipedia.org/wiki/Christian_Gerhaher), baryton, [Gustav Mahlers](http://sv.wikipedia.org/wiki/Gustav_Mahler) [Lieder eines Fahrenden Gesellen](http://en.wikipedia.org/wiki/Lieder_eines_fahrenden_Gesellen), med Sveriges Radios Symfoniorkester under ledning av Daniel Harding. Gerhaher har en mycket vacker röst med en underbart ljus klang. **Men kvällens framförande var ingen fullträff.**



Gerhaher hade tidvis svårt att modulera sin röststyrka på ett bra sätt gentemot orkestern. Ibland kändes det som att han och Harding inte var överens om tempot, där Gerhaher tydligt eftersträvade ett i min mening alldeles för långsamt tempo i den första sången, medan Harding tycktes vilja få upp tempot. Det fungerade bättre i de därpå följande styckena. Gerhaher har en  röst som förmodligen gör sig alldeles fantastiskt på inspelningar, och i romanser med piano, men i detta formatet gjorde det sig inte perfekt. Intensiteten på förra veckans [Mahlersånger med Goerne och Andsnes](/2014/01/17/goerne-och-andsnes-i-konserthuset-mahler-och-sjostakovitj/) var bra mycket högre.

**Kvällen fortsatte med ett fantastiskt framförande av Mahlers sjunde symfoni.** Harding lyckas få en linje i den tredje satsen, där det krävs en mycket säker hand för att navigera en del knixiga passager. Den sista satsens maniska intensitet fick hög energi utan att det romantiska inslaget gick förlorat.

Detta var bättre än någon inspelning jag har lyssnat på. Harding håller nivån, och han lockar fram en storartad insats från orkestern. Ibland tycks det som att Harding bara låter orkestern spela på, själv lutar han sig tillbaka. Men det är självfallet bara en illusion; han har läget under total kontroll.

