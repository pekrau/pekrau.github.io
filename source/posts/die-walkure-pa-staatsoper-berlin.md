---
categories:
- name: kultur
  value: Kultur
date: '2012-10-17'
name: die-walkure-pa-staatsoper-berlin
tags:
- name: opera
  value: opera
- name: richard-wagner
  value: Richard Wagner
- name: valkyrian
  value: Valkyrian
title: "Die Walk\xFCre p\xE5 Staatsoper Berlin"
type: post
---
[Den 14 oktober gavs Die Walküre](http://www.staatsoper-berlin.de/de_DE/calendar/10682041) (Valkyrian) av Richard Wagner på [Staatsoper Berlin](http://www.staatsoper-berlin.de/), för tillfället spelandes i Schiller Theater medan renoveringen av operan vid Unter den Linden pågår.

Daniel Barenboim dirigerade Staatskapelle i en musikaliskt helgjuten föreställning. Inledningsfraserna med stråkarnas dynamiska stormvind satte nivån. Sångarlaget var det bästa jag hört, också i jämförelse med den föreställning av Die Walküre som vi såg på The Metropolitan Opera i New York 2005. Det är kanske orättvist att lyfta fram någon särskild sångare, men det var något extra med Waltraud Meier i rollen som Sieglinde. Hon sjunger med fantastisk lyster, och agerar helt övertygande på scenen.

Uppsättningen hade urpremiär 2010 på La Scala i Milano, och är väl kanske inte mer än OK. Förvisso bättre än Stockholmsoperans senaste Ringen-cykel, men det säger tyvärr inte så mycket. Strunt samma: det var verkligen värt pengarna!

