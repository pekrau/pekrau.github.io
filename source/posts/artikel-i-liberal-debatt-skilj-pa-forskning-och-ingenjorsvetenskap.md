---
categories:
- name: politik
  value: Politik
- name: vetenskap-science
  value: Vetenskap (science)
date: '2017-12-10'
name: artikel-i-liberal-debatt-skilj-pa-forskning-och-ingenjorsvetenskap
tags:
- name: ingenjorskonst
  value: "ingenj\xF6rskonst"
- name: universitet
  value: universitet
title: "Artikel i Liberal Debatt: Skilj p\xE5 forskning och ingenj\xF6rsvetenskap"
type: post
---
Jag har skrivir [en artikel](http://www.liberaldebatt.se/2017/12/skilj-pa-forskning-och-ingenjorsvetenskap/) i serien "På djupet" i Liberal Debatt 5/2017 med titeln **Skilj på forskning och ingenjörsvetenskap**.

Ur artikeln:

> Modern forskning har två olika syften: Det ena är att förstå mer om den värld vi lever i, helt enkelt därför att vi vill veta. Låt oss kalla detta grundforskning eller vetenskap. Det andra syftet är att få kunskap om hur vi kan interagera med världen, skydda oss mot den eller förändra den. Det kan man benämna ingenjörskonst, i en mycket bred mening som kan innefatta till exempel medicin och kirurgi.

> Det gradvisa närmandet mellan vetenskap och ingenjörskonst var en av förutsättningarna för Västerlandets utveckling. Tidig vetenskap har funnits i flera andra kultursfärer, till exempel den kinesiska, men ledde aldrig till något som liknade den industriella revolutionen i väst.

> Min tes är att samhällsnytta i form av tjänster, produkter och företagande främst kommer ur verksamheter vars fokus är att svara mot konkreta behov på marknaden eller i offentliga verksamheter. Detta är ingenjörskonstens domän mer än vetenskapens. Det är ingenjörerna, i bred mening, som kan skapa ett sug efter forskares kunskap som kan omsättas i produkter. Det är ineffektivt att pressa forskarna att utifrån sin akademiska forskning åstadkomma produkter. Därför bör politiken låta universiteten vara vetenskapens domän. Man bör i stället undanröja hinder, som till exempel alltför strikt reglering, för ingenjörerna att utveckla produkter.

