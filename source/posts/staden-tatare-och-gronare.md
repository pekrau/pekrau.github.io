---
categories:
- name: politik
  value: Politik
- name: stadsbyggnad
  value: Stadsbyggnad
date: '2013-10-19'
name: staden-tatare-och-gronare
tags:
- name: folkpartiet
  value: Folkpartiet
- name: liberalerna
  value: Liberalerna
- name: stockholm
  value: Stockholm
title: "Staden \u2013 t\xE4tare och gr\xF6nare"
type: post
---
Rasmus Jonlund, FP-politiker som kandiderar till bl.a. kommunfullmäktige i Stockholm, bloggar om stadsbyggnadspolitik. Hans inlägg [18 okt 2013 "Staden – tätare och grönare"](http://rasmusliberal.wordpress.com/2013/10/18/staden-tatare-och-gronare/) är förvånansvärt framåtsyftande för att komma från Folkpartiet, vilket självklart är trevligt. Värt att läsa.

Trist bara att han inte kan hålla sig från att utdela en slentrian-känga:

> Vissa politiker (men, vad det verkar, få arkitekter eller medborgare) ropar ibland efter höga hus för deras egen skull. Det värdet har jag svårt att se.

Nej, att vilja ha en skyskrapa för sin egen skull verkar ju inte vettigt. **Men vad det handlar om är högre höjd på det som byggs för att kunna få fler bostäder på samma markyta.** Ska det vara så svårt att förstå?

Och det där med få medborgare? Man kan titta på bland annat [denna opinionsmätning (16 sep 2013) om skyskrapor](http://opinionstockholm.se/splittrad-opinion-till-skyskrapor_2/) gjord av Opinion Stockholm. Rubriken är "Splittrad opinion till skyskrapor", men i artikeln sägs följande:

> En majoritet av de som är yngre än 45 år är för medan de som är äldre är emot skyskrapor.

Dessvärre redovisas inte undersökningens detaljer, som till exempel exakt vilka frågor som ställts, så det är litet svårt att bedöma. Men det tycks ändå bekräfta en viktig observation: **Bostadspolitiken lider svårt av ett tydligt insider/outsider-problem**, alltså att de som har sitt på det torra med bostad är mot alla förändringar, medan de som inte är etablerade på bostadsmarknaden skriker efter förändringar.

**Så Folkpartiet kanske ska tänka till litet. Vilken sida vill man vara på: Insiders eller outsiders?**

