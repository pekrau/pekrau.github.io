---
language: sv
categories:
- name: filosofi-philosophy
  value: Filosofi (philosophy)
- name: samhalle
  value: Samhälle
date: '2022-07-15'
name: evolution-och-samhalle
tags:
- name: evolution
  value: Evolution
- name: homo-sapiens
  value: Homo sapiens
title: Evolution och samhälle
type: post
draft: true
---
Hur förhåller sig evolution och samhälle till varandra? Eller kanske litet mer tillspetsat: Vad säger oss kunskapen om hur arten *Homo sapiens* har skapats av evolutionen om samhället?

Diskussionen om politiska ideologier handlar ofta om så kallad människosyn, alltså om huruvid man tror gott eller ont om människan, för att uttrycka det grovt förenklat. Utvecklingen inom en rad olika vetenskaper, såsom paleontologi, genetik, arkeologi, antropologi, psykologi, för att nämna några, under de senaste 20-30 åren har lett till en diskussion om människans evolutionära historia som placerar sociala och kulturella förmågor i centrum. Det är där som de stora skillnaderna mellan människan och de andra djurarterna tycks finnas. Det betyder bland annat att vi har en mycket bättre kunskap om vad det är i människan som gör att hon lever i samhällen.

Jag har blivit mer och mer övertygad om att den politiska filosofins tidigare spekulationer om människans egenskaper måste utsättas för en kritisk granskning utifrån de senaste vetenskapliga rönen. De explicita, men kanske framförallt de implicita, antaganden som görs hos vitt skilda politiska filosofer måste granskas ur detta perspektivet.

Det finns en uppsjö av böcker om de nya rönen om människans ursprung. I några av dem görs kopplingar till politik. Ännu färre, om ens några, går in på att diskutera människans evolution i förhållande till olika politiska filosofers hypoteser om samhällets ursprung. Det räcker med att nämna Jean-Jacques Rousseau och Thomas Hobbes som exempel på filosofer vars spekulationer på området har haft stort inflytande.

Jag tror att den politiska filosofin i allmänhet, och liberalismen i synnerhet, har mycket att lära av de senaste 20-30 årens framsteg inom forskningen om hur Homo sapiens blev till. Människans natur är av grundläggande intresse för politisk filosofi, så det är enligt min mening nödvändigt att förhålla sig till vetenskapens nya rön om hur människan kom till. Den roll som samarbete och kultur har haft för människans evolution är av avgörande betydelse för att förstå moral och politik.