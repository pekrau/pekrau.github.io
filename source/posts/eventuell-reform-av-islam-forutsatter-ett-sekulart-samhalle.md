---
categories:
- name: religion-vs-ateism
  value: Religion vs ateism
- name: samhalle
  value: "Samh\xE4lle"
date: '2017-05-21'
link: https://kraulis.wordpress.com/2017/05/21/eventuell-reform-av-islam-forutsatter-ett-sekulart-samhalle/
name: eventuell-reform-av-islam-forutsatter-ett-sekulart-samhalle
path: /2017/05/21/eventuell-reform-av-islam-forutsatter-ett-sekulart-samhalle/
tags:
- name: islam
  value: Islam
- name: islamism
  value: islamism
- name: vastvarlden
  value: "v\xE4stv\xE4rlden"
title: "Eventuell reform av islam f\xF6ruts\xE4tter ett sekul\xE4rt samh\xE4lle"
type: post
---
Dagens Nyheters serie om islam fortsätter med [en artikel](http://www.dn.se/kultur-noje/kulturdebatt/mohammad-fazlhashemi-kampen-om-islam-blossar-ofta-upp-i-orostider/) av [Mohammad Fazlhashemi](https://sv.wikipedia.org/wiki/Mohammad_Fazlhashemi), professor i islamisk teologi och filosofi vid Uppsala universitet. Han anför en rad exempel på muslimska tänkare och akademiker som har olika ansatser för en omtolkning av islam. Jag tänker inte gå in på deras respektive resonemang, utan begränsar mig till en observation. Här är de personer som Fazlhashemi refererar till:

[Abdulaziz Sachedina](https://en.wikipedia.org/wiki/Abdulaziz_Sachedina), professor i islamiska studier vid George Mason University in Fairfax, Virginia, USA.

[Abdullahi an-Naim](https://en.wikipedia.org/wiki/Abdullahi_Ahmed_An-Na%27im), rättsprofessor vid Emory University School of Law, Atlanta, Georgia, USA.

[Amina Wadud](https://en.wikipedia.org/wiki/Amina_Wadud), islamologiprofessor Virginia Commonwealth University, Richmond, Virginia, USA fram till 2008.

[Kecia Ali](https://en.wikipedia.org/wiki/Kecia_Ali), religionsprofessor vid Boston University, Boston, Massachusetts, USA.

Här syns ett intressant mönster. Samtliga dessa personer har haft sin intellektuella bas i Västerlandet. Detta gäller även Fazlhashemi själv, som enligt Wikipedia-artikeln kom till Sverige vid 16 års ålder. Utbildning och karriär har för dessa fem personer ägt rum nästan uteslutande i västliga länder.

I [mitt förra inlägg](/posts/) om Bilan Osmans artikel i DN:s serie var min slutsats att det inte är någon idé att vänta på att islam ska moderniseras. Snarare måste den trängas tillbaka med samma slags skoningslösa religionskritik som historiskt med (ofullständig) framgång har riktats mot kristendomen. Om Fazlhashemi har rätt och det finns en spirande positiv reformering av islam (vilket återstår att se resultatet av), så kan man konstatera att ett sekulärt samhälle tycks vara en förutsättning för ett sådant omtänkande.

